<div class="row">

    <div class="column">

        <h2>Google og personvern</h2>
        <p>
            Siden 1992 da den første smarttelefonen kom, har teknologien utviklet seg i en enorm hastighet. Telefonen gikk fra å være et hjelpemiddel for å ringe, og det var gjerne bare en telefon per boenhet, og enda færre hadde en datamaskin. I dag er begge deler omtrent en obligatorisk allemannseie og vi bruker dem til alt fra å gjøre jobben vår, lese nyheter, betale regninger, til å holde kontakt med venner og jobb/skole. En av de store IT selskapene som vi bruker tjenester fra daglig er Google. Selskapet tilbyr flere tjenester som lagring, epost, nettleser, osv. Dette er med på å forenkle hverdagen, hvis du vet hvordan teknologien brukes. Når man benytter seg av Google er man gjerne pålogget en bruker. Har man logget på en av tjenestene, har man automatisk logget på alle. Dermed kan Google samle inn informasjon om deg på tvers av alle tjenestene. Hvor problematisk kan dette være for personvernet?
        </p> 

        <p>
            Med alle tjenestene Google tilbyr bidrar de og til å gjøre hverdagen lettere. Ved hjelp av google kontoen kan man lage en bruker på Facebook. Man kan få tilsendt passordet på vipps via mail om man har glemt det, og finne tilbake til en interessant artikkel man ikke fikk lest ferdig for tre dager siden. Dette er med på å effektivisere dagliglivet og bidrar til å ha all informasjonen på ett sted, hverdagen blir mer organisert. 
        </p>

        <p>
            I og med at mer og mer av informasjonsflyten går igjennom Google sine tjenester vil selskapet etterhvert få store mengder informasjon om deg som privatperson. Hvordan denne informasjonen benyttes er beskrevet i Google sin brukeravtale. Problemet med disse avtalene er at de fort blir lange og kompliserte, så folk flest trykker bare “godta” uten å vite hva de faktisk har sagt ja til. Samtidig får man ikke tilgang til tjenestene med mindre man aksepterer denne avtalen. 
        </p>

        <p>
            Telenor har laget en oversikt over hva Google får vite om deg så snart du aksepterer betingelsene. Google får inn så mye informasjon om deg som enkeltperson at de får et ganske tydelig bilde av deg som enkeltperson. I erklæringen står det at dette blir brukt for å tilpasse søkene dine og gi deg mer relevant reklame. Samtidig tjener selskapet mye på dette, både i form av reklame men også ved å selge informasjonen til tredjepart. Den positive siden er at forbrukerne lettere får opp det de ønsker, og at mye besøkte nettsider kommer opp som søkeforslag. 
        </p>

        <p>
            ZDnet er en IT Nyhetsnettside som er eid av CBS, og de har skrevet en artikkel om hva som skjer om Google får en forespørsel om å oppgi data om brukere. Det er en egen protokoll om hvordan et selskap skal gå frem om de vil ha dataen, men de fleste får som oftest nei. Om det er regjeringen som spør er Google i følge Storbritannia sin domstol, pliktig til å oppgi informasjonen om selskapet finnes i det landet. sikkerhetseksperter er skeptiske for den loven og over den store interessen selskapet har til å være på regjeringens gode side. Brukerne vil ikke få vite at informasjonen om dem er gitt videre eller hvem som har tilgang til den. Personvernet blir nok ikke helt ivaretatt, men denne muligheten blir for det meste brukt når det omhandler personer som kan utgjøre en trussel mot andre. Men dette skjer også i land hvor regjeringen er korrupt og kan bli brukt til å finne politiske motstandere.
        </p>

        <p>
            Google samler inn mye informasjon, og mye av dette kan bli brukt som overvåkning. Overvåkingen foregår både på elektroniske søk, posisjon og omgangskretsen din. Når man har akseptert personvernerklæringen, aksepterer man også å gi google tilgang til telefonen. Google bruker GPS’en til å lage et trafikkart som kan vise hvor det er mest trafikk. Alle som har google maps sender informasjon til selskapet som kan lage et kart over trafikken etter hvor langt signalet har flyttet seg. Hvis det er mange telefoner på ett sted som beveger seg sakte er det med andre ord kø i området. I og med at mobilen er personlig vet også selskapet at det er du som er på veien. Dermed kan de også finne ut hvor du bor og jobber ettersom hvor du befinner deg til bestemte tidspunkt. Denne informasjonen kan også bli brukt av de som jobber med kollektivtransport til å lage mer tilpassede ruter etter hvor folk flest drar. 
        </p>

        <p>
            Samtidig overvåker de deg i google chrome. Der har de tilgang til alle dokumenter og bilder som du har lagret på serveren. I fotomappen benytter de seg også av gjenkjennings i form av objekter, byer/land og personer. Ved å søke på et navn kan google vise alle bildene med den personen. Lettere å finne spesifikke bilder, men samtidig får selskapet mye informasjon om ditt privatliv og omgangskrets. 
        </p>

        <p>
            Google får også tilgang til kontaktlisten og emailene dine, og oversikt over alle appene du bruker hvor du er logget inn med Google brukerkontoen. Dette er blant annet informasjon som kan bli gitt til en tredjepart, hvem snakker du med og hva samtalene handler om. Google samkjører kontaktlisten og gmail for å lettere kunne sende mail til rett person. På en side forenkler det, mens på en annen side får selskapet vite mye om privatlivet som de i teorien ikke trenger å vite. 
        </p>

        <p>
            Det at Google har en detaljert profil på deg er i utgangspunktet ikke noe problem hvis det medfører at du får mer tilpassede tjenester til ditt behov. Problemet oppstår hvis feks de politiske eller sosiale forholdene endrer seg. Nye diktaturer kan kreve å få utlevert profiler fra Google for å finne potensielle motstandere, og religiøse makthaver (som IS) kan ha ønske om å finne ut hvem som er enige med dem eller ikke. Da er vi i George Orson Welles´ “1984”. 
        </p>

  <p><a href=" https://www.textrequest.com/blog/history-evolution-smartphone/"> https://www.textrequest.com/blog/history-evolution-smartphone/</a></p>
        <p><a href=" https://pikastih.wordpress.com/2018/10/04/does-google-knows-you-better-than-your-parents/"> https://pikastih.wordpress.com/2018/10/04/does-google-knows-you-better-than-your-parents/</a></p>
        <p><a href="https://www.online.no/google/personvern">https://www.online.no/google/personvern</a></p>
        <p><a href="https://www.zdnet.com/article/what-google-does-when-a-government-requests-your-data/">https://www.zdnet.com/article/what-google-does-when-a-government-requests-your-data/</a></p>
        <p><a href="https://thevpn.guru/8-google-data-privacy-concerns/">https://thevpn.guru/8-google-data-privacy-concerns/</a></p>
        <p><a href="https://safety.google/privacy/data/">https://safety.google/privacy/data/</a></p>
       
    </div>
</div> 
 


